Rycerzowi Vino zgodnie z decyzją Rady Rycerskiej został nadany honorowy tytuł Paladyna Imperium Polskiego. Oto krótki tekst napisany przez mą skromną osobę na tą też okazyję. Miłego czytania. :wink:

Wyniosłe wieże jasno lśniły w promieniach chylącego się ku zachodowi słońca, ukazując wspaniałe choć surowe piękno imperialnej cytadeli. Pomiędzy blankami przechadzali się strażnicy ubrani w odświętne barwy. Co chwila tęsknie spoglądali w dół żałując, że akurat w tym dniu przypadła im wachta na murach. Główna ulica miasta prowadząca ku wielkim bramom cytadeli, przystrojona została w imperialne barwy, a także cały herbarz Wielkiej Rady. Jednakże wśród tych wszystkich kolorów i herbów gołym okiem dało się zauważyć przewagę jednego, wybijającego się spośród reszty. Kolorem tym był żółty, a na herbie trzy kawki dumnie spoglądające na zebrany pod domami tłum. Wielu poddanych Imperium zjechało do stolicy, chcąc uczestniczyć w dosyć rzadkiej uroczystości. Gwar wśród ludzi nie ustawał dopóki nie rozbrzmiały fanfary obwieszczające przybycie prowodyra całego tego zamieszania.

Tłum umilkł, a oczy wszystkich zgromadzonych zwróciły się ku bramie wjazdowej do stolicy, zza której powolnym kłusem wyjeżdżały kolejne konie niosąc osobistą straż Rycerza, oraz jego dwór. Wszystkie ubrane w żółte derki ze zdobieniami. Na końcu wjechał smukły kary koń, którego sierść wspaniale komponowała się z żółtą, zdobioną złotymi nićmi i z wyszytymi po obu stronach trzema kawkami derką. Na koniu tym siedział Rycerz okuty w lśniącą zbroję z nałożoną nań żółtą tuniką wyszytą herbem. Wszyscy gapie ujrzawszy Rycerza wybuchli chórem oklasków i euforycznych okrzyków. ¦wita mijając kolejne domy zbliżała się do bram cytadeli. Wielkie wrota powoli otwarły się odsłaniając dziedziniec, na którym zgromadził się imperialny dwór a także twierdzę, serce Imperium i miejsce posiedzeń Imperialnej Rady Rycerskiej.

Orszak rozjechał się do stajni po czym wszyscy zebrani pospieszyli ku Wielkiej sali. Tymczasem Rycerz powoli zsiadł ze swojego konia na środku placu, zdjął hełm by ostatni raz przed wejściem spojrzeć na potężne ściany twierdzy. Przypomniał mu się dzień kiedy w podobny sposób przybył przed oblicze Rady, lecz wtedy nie był jeszcze Rycerzem. Brakowało świty, jechał sam. Tłum choć przychylny nie był tak radosny jak dziś. Nigdzie nie było widać jego kolorów ni herbu z kawkami. Dopiero miał ów herb obrać. Jak dziś pamiętał swój niepewny krok przez wielkie dębowe drzwi i później głuchy odgłos własnych kroków, gdy szedł przez korytarze ku Wielkiej sali, szok gdy ujrzał setki imperialnych wielmożów, dam oraz mieszczan tam zgromadzonych, wielkie flagi z herbami członków Rady, gruby czerwony dywan będący niczym ścieżka i stół. Wielki Stół za którym zasiadała Rada Rycerska z jednym wolnym miejscem przy nim. Miejscem przygotowanym właśnie dla niego. Wtedy też, tamtego pamiętnego dnia odbyło się jego pasowanie.

Wracając z przeszłości Rycerz zauważył, że został sam na dziedzińcu. Podszedł do dębowych drzwi i pchnął je. Tak jak zawsze przywitały go znajomym skrzypieniem, gdy powoli usuwały się z drogi. Ponownie słyszał wyłącznie odgłos swoich kroków, lecz tym razem doszedł do nich metaliczny szczęk zbroi jaką miał na sobie. Gdy doszedł do drzwi Wielkiej sali, te otwarły się przed nim ukazując widok setek zebranych po obu stronach sali, wielkich flag wśród których wisiała jego własna, czerwony gruby, perski dywan który jak się dowiedział pochodził z zagranicznych wypraw Rycerza Ibrana i stół na jego końcu. Stół większy o kilka dodatkowych miejsc dla Rycerzy, którzy dołączyli do Rady od dnia jego pasowania. Uginał się on od jadła i napojów. Znów przy stole przygotowane było wolne miejsce to samo, lecz tym razem na obiciu krzesła wyhaftowane były trzy kawki. Powolnym krokiem ruszył w stronę stołu. Dopiero teraz uświadomił sobie, że sala wybuchła brawami i fanfarami już od momentu w którym otwarły się drzwi. Szedł dalej a jego wzrok skupił się na Rycerzu-Konsulu Michasiu, który powoli powstał i wyszedł przed stół, oczekując z mową aż Rycerz podejdzie bliżej. Znalazłszy się w odpowiednim miejscy Rycerz stanął, sala ucichła, a Konsul przemówił.
-Uklęknij Rycerzu Vino!
Rycerz przyklęknął i schylił głowę.
-Zebraliśmy się tu dzisiaj, ażeby zgodnie z decyzją Rady Rycerskiej Imperium Polskiego za zasługi wobec Imperium, honorową postawę i zwycięstwo w Turnieju Grunwaldzkim nadać Ci honorowy tytuł Paladyna Imperium.
Michaś wyciągnął miecz, uniósł go nad lewe ramię Vina, lekko je dotknął ostrzem, po czym uczynił to samo z drugim ramieniem i ostatecznie ponowił czynność nad lewym ramieniem, jednocześnie oznajmiając.
-Mocą nadaną mi przez Radę Rycerską Imperium jako Konsulowi, niniejszym mianuję Ciebie Rycerzu Vino Paladynem Imperium Polskiego. Noś ten tytuł dumnie, bowiem niewielu przed Tobą spotkał tenże zaszczyt. Jednocześnie zachowaj w pamięci, iż stanowi on o zaufaniu i docenieniu przez Radę Twoich dokonań jako Rycerz. Powstań i zasiądź z nami!
Vino już jako honorowy Paladyn powstał, podszedł do swojego miejsca ujął kielich wypełniony przednim piwem z piwnic Rycerza Vondagara i zawołał.
-Niechaj rozpocznie się uczta!
I tako też się stało. Rozpoczęła się wielka uczta, z której wielu niewiele zapamięta.


Chciałbym z mojej strony złożyć najszczersze gratulacje nowo mianowanemu Paladynowi.

Cuio Vae!